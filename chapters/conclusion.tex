\Chapter{Összegzés}

A dolgozat keretein belül sikerült bebizonyítani, hogy szükség van térképadatbázisra kétdimenziós játékokhoz, amely a játéklogikát programozók számára lecsökkentheti a fejlesztési időt azzal, hogy kész eszközöket ad számára. Jelenleg az adatbázismotor nem tartalmaz optimalizált algoritmusokat, fő szempont a létjogosultság bizonyítása volt. A forráskódok elérhetőek GitHubon, így az interneten közzétéve lehetőség nyílik arra, hogy más játékfejlesztők igénybe vegyék, vagy teszteljék a szoftvert, észrevételeiket pedig eljuttassák hozzánk. Ahhoz, hogy a piacon versenyképes termék lehessen az adatbázismotorból, ahhoz még néhány funkciót implementálni kell, illetve optimalizált algoritmusokkal szeretném támogatni a szolgáltatásokat. Mivel jelenleg egyetlen kész eszközt sem implementáltak az adott probléma megoldására, amely ellátná az általunk kitalált és megvalósított adatbázismotor szolgáltatásait, ezért ha teljesen kész lesz a motor és a hozzá tartozó lekérdezőnyelv, akkor minden általam készített kétdimenziós játékban szeretném használni, és reményeim szerint nagyobb játékfejlesztő közösség is szívesen építené az alkalmazás logikáját az adatbázismotorra.
