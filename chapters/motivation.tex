\Chapter{Térképadatok kezelése}

\section{Domain specifikus nyelvek}

Domain specifikus nyelveknek (\textit{DSL - Domain Specific Language}) azokat nevezzük, amelyeket egy adott, specializált feladatkör problémáinak megoldására hoztak létre. Segítségükkel magasabb absztrakciós szinten lehet a problémákat megfogalmazni. Elrejt alacsony szintű műveleteket, mint például a szükséges modulok explicit kijelölését, az objektumok létrehozásának és lebontásának alacsony szintű műveleteit.

A terület specifikus nyelv az alábbi módokon jelenhet meg.

\begin{itemize}
\item \textit{Külső (external) DSL}: Szintaktikája eltér a szoftver megírásához használt programozási nyelvétől. A külső DSL szintaktikája lehet saját fejlesztésű, vagy épülhet egy szabványos formátumra, például XML-re. Ilyenek például a reguláris kifejezések leírásához használt nyelvek, illetve az SQL.
\item \textit{Belső (internal) DSL}: A befogadó nyelv egy kis részhalmazára épül. Jellemzően a programozási eszközök egy szűk körére szorítkozik, vagy a nyelvet sajátos stílusban használja.
\end{itemize}

% Milyen más területeken van szükség még domain specifikus nyelvekre?

A beágyazott szkript nyelvek között sok DSL nyelvet találhatunk. Ilyen esetben egy specializált feladat ellátását támogató kód készíthető a segítségével. Például az SAP vállalatirányítási rendszerhez is definiáltak  DSL szkript nyelvet. Az \textit{SAPScript} az egy eszköz az SAP rendszeren belül, amellyel formokat tervezhetünk, azokat egyszerűen nyomtathatjuk.

A nyelv tehát adott problémakörben felmerülő feladatokra ad hatékony megoldást.

\section{Térképadatbázisok}

A térképadatok kezelési módja jelentősen eltér a hagyományosan táblázatos formában ábrázolható adatokétól. A geoinformatikában gyakran szükség van ilyen adatok nyilvántartására, például földmérés, távérzékelés és egyéb földrajzi adatok esetén. Ahhoz, hogy ez hatékonyan menjen végbe térképadatbázisokat hoztak létre, amelyek sajátos adattípusokat és műveleteket biztosítanak.
A térinformatikai rendszerek lényege, hogy grafikus (térképi), és nem grafikus (leíró) adatokat együtt képes kezelni.

A térképen lévő információkat alapvetően kétféle módon lehet tárolni.
\begin{itemize}
\item Raszteres kódolás esetén a képet mátrixban tároljuk. A térinformatikai alkalmazásokban általában a TIFF (\textit{Tagged Image File}) grafikus formátumot használják.
\item Vektoros kódolásnál A képet rajzelemek halmazaként tároljuk. Ez a mérnöki tervező rendszerek is gyakran ezt a megoldást alkalmazzák.
\end{itemize}

Az \textit{Open Geospatial Consortium} egy olyan szervezet, amely számos vállalkozás és cég együttes összefogásából jött létre azért, hogy a térbeli adatkezelés elméleti és gyakorlati kérdéseit tisztázzák, és szabványosítsák. A következőkben röviden bemutatásra kerül az a modell, amit kidolgoztak.

A térképen szerepeltethető alakzatokat osztályhierarchiába rendezték. Az osztályokhoz metódusok és attribútumok tartozhatnak. Ezen osztályok öröklési hierarchiát alkotnak, tehát a leszármazott osztály örökli az ős metódusait és attribútumait, azokat sajátokkal egészítheti ki. 

Az OGC osztályhierarchia a következő fontos elemekből áll.
\begin{itemize}  
\item Alakzat (\textit{Geometry}): Ez nem példányosítható, ez csak absztarkt osztályként funkciónál.
\item Pont (\textit{Point}): Megadható $x, y$ koordinátákkal
\item Görbe (\textit{Curve}): Nem példányosítható. Határa a két végpontja, és akkor tekintjük egyszerűnek, ha önmagát nem metszi.
\item Vonal (\textit{Line}): Négy koordináta (vagyis két pont) segítségével írható le ($x_1$, $y_1$, $x_2$, $y_2$).
\item Felület (\textit{Surface}): Egybefüggő felület, amely lyukakat tartalmazhat.
\item Poligon (\textit{Polygon}): $x_1, y_1, \ldots, x_n, y_n$ koordinátákkal írható le.
\item Kollekció (\textit{GeometryCollection}): Közös koordináta rendszerben megadott tetszőleges alakzatok halmaza.
\item Ponthalmaz (\textit{MultiPoint}): Ilyen például a településhalmaz, vagy városokban a buszmegálló halmaz. 
\item Vonallánchalmaz (\textit{MultiLineString}): Folyóhálózatok és úthálózatok tárolására alkalmazzák.
\item Felülethalmaz (\textit{MultiSurface}): Nem metszhetik egymást az elemei, de véges sok pontban érinthetik egymást.
\item Poligonhalmaz (\textit{MultiPolygon}): Tórendszerek és erdőfoltok tárolása.
\end{itemize}

A modell sok olyan elemet tartalmaz, amely a bemutatásra kerülő lekérdezőnyelvben, annak típusrendszerében szerepelni fog.

% A játékfejlesztésben milyen problémák vannak, amelyekre egy adatbázismotor megoldást tud adni?

\section{Térképek szerepe a játékfejlesztésben}

A számítógépes játékok jelentős részében egy virtuálisan létrehozott világot járhatunk be.

A játékfejlesztés során rengeteg olyan probléma felmerül, amely szorosan kötődik a térképekhez. Egy ilyen például az ütközés vizsgálata. Amennyiben nem szeretnénk, hogy a kiterjedéssel rendelkező objektumaink át tudjanak menni egymáson, ellenőrizni kell, hogy ütköznek-e. Erre a játékmotorok biztosítanak bizonyos funkciókat, viszont a játék egyedi vonásai, illetve a jobb teljesítmény érdekében a fejlesztőknek ezen gyakran módosításokat kell végeznie.

Hasonló problémát jelent az útvonalak megtervezése. Ezt úgy érdemes megtenni, hogy az útvonal kikerüli a térképünkön lévő többi objektumot, miközben törekszik arra az algoritmus, hogy ez minél rövidebb legyen. Ez szintén nem triviális feladat, viszont gyakran szükség van rá.

\section{Fejlesztést segítő szoftvereszközök}

A szoftver fejlesztése során számos olyan probléma felmerül, amelyeket nem szeretnénk minden esetben újra megoldani. Térképek esetében ilyen például az említett ütközésvizsgálat és útvonaltervezés.

A fejlesztők munkáját többféleképpen segíthetjük. Az algoritmusok közreadása mellett létrehozhatunk olyan függvénykönyvtárat, illetve adatbázis implementációt, amely a gyakran előforduló feladatokat segít megoldani egy jól definiált interfész megadásával. Ez esetben egy olyan terület specifikus lekérdezőnyelv adhatja a megoldást, amely egy kellőképpen általános adatmodellt, és műveleti részt definiál a térképadatok kezeléséhez. A dolgozatban egy ilyen nyelv bemutatására kerül sor. A fejlesztőknek így elegendő a nyelv felépítésével és használati módjával megismerkedni. A lekérdezések értelmezésének és végrehajtásának részleteit már nem kell ismerniük.
